Wágyaan hlgaats’áanguu dii ɢ̱aah ’l t’a’sḵ’atlgan.
Wágyaan ts’ítaalangaay waa’aadáa díinaa ’l
sk’áhlinaagan. Wáadlu láayyaa kúnjuwung
’l suus. dluu laa hl ts’igán. La hl ts’igán
dluu ’l k’úugee ɢ̱aadáawaani. Wágyaan ’l
k’úut’aalaan,” hin ’l sáawaan.

“ “Haaw laa dang ɢ̱aadláaw sta’dáalganggwaa,’
hin wáadlu dii jaa dii súudaagan. Dii gä
laa ’l ḵ’úlgandaayaangwaa. Wágyaan laaĝä
hl kiágaans gyaan gam diigä ’l áangɢ̱anggiini.
Waat’áahlu lɢ̱ei ’l ḵ’énaanans gyaan aanáagä
laa ’l ísdaagaangaan. Wágyaan gyáagw x̱úuaji
hl ts’ígan gw hl ḵ’áawgans sta tlak’wáanan
hl tl’u-íidan. Wáadlu k’yúu ɢ̱aan hl ḵáatl’aagan.
Wágyaan k’iwée gut hl tl’u-íidan. Wáadlu
chaangä dii stl’aay jíhlaagaas hl ɢ̱áandanggan.
Tang ísin hl gudáns dluu hl k’úugudanggang.
Wágyaan ɢ̱andl íijing hl tlagudánggani dluu
hla sɢ̱áa-ihliiedan.

“Wáadlu aajíi jíngu haawáan hl dludaagándaan x̱etít íngwaa ɢ̱aaguí kingáns hl
gudánggan. ’L súugans sta ɢ̱et ḵaawd
aaáanan ísin ’l kingáanggan. Wásta ɢ̱et
ḵaawd haawáan hl dludagándaan dii x̱etgw
’l dlígudas hl ɢ̱áandanggaan. Wáadlu áaji
x̱étaadee dii ɢ̱aa kihlgúlgan ‘Dii gwe hl
ḵáadlii,’ hin dii ’l súudaagan. Wagyáan hl
tlagudáangaagan. Wágyaan láague ḵaadlíigaay ɢ̱aa ’l iix̱ájuu-iidaan. ahljíiahlu dii
hlɢ̱wáagaagaan. Wáadlu ‘Gáaaanu díigwe hl
ḵáadlii,’ hin dii ’l súudaagan. Wáadlu laaguée hl ḵaadlíigan dluu ’l t’áa-un x̱étgui hl
ɢ̱ánhlts’igan. Wágyaan ‘Diigä-hlɢ̱ansḵ’úudldas,’ hin dii ’l súudaagan. ‘Dang ḵaagánju ɢ̱áagas dluu hl dii x̱áahldaang.’ Wáadlu
dii dángahl ’l ɢ̱atl’áagan.

“Suwée ɢ̱aadúu ’l iijáani. Wágyaan
gyaagw hl ḵ’áawgan gw ’l dlágaadiijin. Dii
dángahl ’l ɢ̱aatl’áastáastanggan. Wáadlu tl’aaw
dii ’l ḵéetl’aax̱álgan. Wáadlu hl ḵéyaagan.

